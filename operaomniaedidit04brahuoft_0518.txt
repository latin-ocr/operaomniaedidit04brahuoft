492 ANNOTATIONES EDITORIS

explet. in prioribus quidem quinque ab illo, quod a. 1588 lucem vidit, verbis
tantum discrepat. non sententia; at e duabus ultimis paginis consilium Ty-
chonis primurn id fuisse videmus, ut octo tanturn capita, non decem, liber
complecteretur. Nam nec de cometae capitis et caudae vera magnitudine, de
qua capite nono nunc disputatur, ut proprio capite disputaret, sibi proposu-
erat Tycho. nec caput illud addere animo intenderat, quod nunc est octavum,
ubi cometae curriculum inter caelestia describitur, et novum systema munda-
num proponitur. Hoc praecipue notatu dignum est, cum ita magis quarn antea
nobis perspicere liceat, quomodo in mente Tychonis sensim ereverit illud
systema. Hujus prooemii pristini ultimam partem infra describemus.

Ne in illo quidem titulo, qui libro absoluto praefixus est, annus apparet3 at
in colophone (p. 378) annus legitur 1588. In epistula tamen, quam d. 4 m. Nov.
a. 1588 Henrico Brucaeo dedit, librum jam a. 1587 in sua typographia excu-
sum esse Tycho ait, »data opera autem uno anno tardiorem notatum, quo
esset ob novitatem acceptior«. Pauca quaedam exempla missa sunt amicis
atque iis, quibuscum litterarum commercio conjunctus erat; horum non—
nulla etiamnum exstant, quae titulum et colophonem prae se ferunt, quales
nostra editio praebet. Nec tamen publice liber prostitisse videtum conicere
licet, antequam primus liber absolutus esset, secundum bibliopolis tradere
Tychonem noluisse, cui rationi paucos post annos id quoque accessit, quod
ne hic quidem liber ei absolutus videbatur. Nam curn a. 1589 dubitationes ab
Ioanne Craigo Scoto in epistulis quibusdam motas Apologetica Responsione
refellisset, hanc simul cum illis epistulis libro adicere constituit. Hoc ejus
consilium non solum ex epistulis Tychonis ad amicos datis nobis notum est,
sed melius etiam ex illo Astronomiae instaurandae Progymnasmatum titulo
a. 1592 confecto, quem torn. II p. 439 expressimus, ubi de libro secundo his
verbis utitur: »8ι Apologiam quandam omnia hic plenius explanantem: Trium
insuper remotissimorum Planetarum‚ Saturni, Iovis 81 Marus, motiones, ipsi
Coelo congruas, exhibet«. Hanc »Apologiam« nos simul curn minoribus qui-
busdam commentationibus huic tomo addidimus, qui omnia continet, quae
de cometis Tycho conscripsit, praeter ipsas observationes, quas ad finem ob-
servationum planetarum et stellarum fixarum in tom. XIII exhibebimus.

Etsi vero anno demum 1587 liber ad finem quendam perductus est, omnia
tamen, quae continet, excepto solo ultimo capite, jam a. 1578 »statim post
Cometae huius disparitionem, ante annos nouem« conscripta esse ipse Tycho
testatur (p. 34⁸2). Nec tamen inde concludere licet novem capita priora tam
mature conscripta esse; nam prooemium illud, quod supra commemoravi-
mus, satis clare nos docuit primum Tychonis consilium id fuisse, ut octo tan-
tum capita liber complecteretur. Itaque septem tantum capita priora atque
ea. quae capite nono continentur, quae septimi appendicem esse ab initio
voluerat. a. 1578 conscripta esse affirmare licet; octavum vero caput post
illam »Additionem Authoris« (pp. 33—37)‚ e qua verba supra allata sumpsi-

