ANNOTATIONES EDITORIS 517

disse. At nihil horum verum est. Craigus numquam Daniam adiit; etiamsi
vero per Wittichium de prosthaphaeresi certior factus esset, haec Nepero
inutilis fuisset. Praeterea summa rationis prosthaphaereticae jam a. 1588 a
Raimaro Urso publice nota reddita erat.

Anno 1589 Craigus‚ cum liber Tychonis dono ei missus esset, per litteras
illi gratias egit et data occasione contra sententiam Tychonis, qui ex observa-
tionibus satis demonstratum esse asseverabat, nullam sensibilem parallaxin
cometis adesse, quare multo longius quam Lunam a Terra illos distare opor-
teret, tribus epistulis objectiones aliquot attulit. Nempe veritatem doctrinae
Aristotelis Craigus amplectebatur, cometas in aere Terram circumdanti ap-
parere. At Tycho continuo »Apologeticam Responsionem« copiosam com-
posuit (quae nunc primum in publicum emittitur) et cum epistula d. 25. m.
Oet. a. 1589 data Craigo misit (cf. etiam tom. VI p. 335‚2s). Ad singula respon-
det, quae Craigus attulerat, cujus ex epistulis, quamquam curn ceteris Ty-
chonis et ad eum datis a nobis edentur, hic jam ea afferemus, quae respicit
Tych0‚ si in redarguendo non ipsa verba illius attulit. Craigi epistulas pri-
mum edidit R. A. Noltenius (Commercium litterarium clarorum virorum.
Brunsvigae 1737. I p. l sqq.)‚ qui multa tamen praetermisit.

Apologiam, quam Craigo privatim Tycho miserat, simul curn epistulis ab
illo missis etiam publicijuris facere constituit, atque ita quidem, ut libro se-
cundo De Mundi AEtherei recentioribus Phaenomem's subjungeret. Hoc
consilium cum viris doctis compluribus, quibus Apologiam miserat, corn-
municavit‚ ut Thaddaeo Hagecio (d. 25 m. Jan. et d. 23 m. Febr. a. 1590), Cas-
paro Peucero (a. 1590 vel 1591), ipsi Craigo (d. 14 m. Nov. a. 1591); ac re vera
a. 1591 Uraniburgi typis descripta est. Sed ne unum quidem exemplum Apo-
logiae typis descriptum ad nostram aetatem pervenisse videtur; atque unus
tantummodo vir doctus librum typis descriptum sese possedisse affirmat et
locos inde desumptos affert, Erasmus Barthfflinus, qui in libello De Cometis
anni MDCLXIV 8( MDCLXV (Hafniae 1665) p. 49 de inquisitione parallaxis
cometarum verba Tychonis in hunc modum affert: »Ita enim diserte in Apo-
logetica Responsione ad quusdam Peripatetici in Scotia dubia, quarn im-
pressam habeo Uraniburgi Anno 1591 (neque ut putat eximius Gassendus in
Vita Tychonis [p. 240 ed. Par.] manuscripta tantum reservata est a Longo-
montano & Frommio). . .« Affert autem quattuor locos ex Apologia Tychonis,
qui omnes in nostro codice reperiuntur. Exemplum Bartholini idem fortasse
est, cujus mentionem facit Resenius in InscrIptionibus Haffniensibus p. 391,
ubi in enumerandis operibus Tychonis Apologeticam Responsionem una
cum dicti Scoti Epistola 8( Capnuraniae Restinctione adjunctam esse ait
libro secundo progymnasmatum Uraniburgi 1588 in lucem emisso; quam-
quam typis illas descriptas esse non disertis verbis affirmat.

Apologiam hic edimus e codice manu scripto in bibliotheca regia Hauni-
ensi asservato (Nov. Coll. Reg. 93b in 2⁰), qui non multo post Tychonis aetatem

