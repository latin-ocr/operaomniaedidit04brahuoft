ANNOTATIONES EDITORIS 497

Prooemii insuper, quale solum exhibet exemplum Berolinense, ultimam
partem addimus, quae nos docuit, quomodo libri argumentum ab initio di-
stribuere Tycho voluerit (cf. supra p. 8‚42 sqq.):

Vt autern commodius, dilucidiusque negocium hoc, quod proposuimus,
absoluatur, oc‘to capitibus rem omnem comprehendemus, perspicueque ex-
plicabimus, Quid vero singula continebunt, nunc ordine aperiemus.

PRIMVM, Obseruationes certiores, quas diuersis temporibus, in hoc Co-
meta, toto suae durationis ternpore, coelitus obtinuimus. praesertim, quod ad
distantias ipsius a quibusdam fixis Sideribus attinet, recensebit.

SECVNDVM CAPVT, affixarum Stellarum loca, quarum praecipuus, in
distantijs Cometae capiendis, vsus erat, emendabit, vt ea quae in sequentibus
superstruuntur‚ certiora euadant.

TERTIVM, Ex datis distantiis, affixarumque restitutis locis, Cometae situm.
quo ad Eclipticam, secundum ipsius longitudinem, 8( ab hac latitudinem,
singulis obseruationum diebus, per Triangulorum rationes, demonstratiue in
numeros disponet.

QVARTVM, Eiusdem situm, quo ad AEquatorem, eiusque Polos, in Ascen-
sionibus Red'tis 8( Declinationibus, ex datis ab Ecliptica longitudinibus, latitu-
dinibusque, pari ratione inuestigabit.

QVINTVM, Portionem circuli, quem suo motu descripsit Cometa, 8( qualem
habeat is, tarn quo ad Eclipticam, quarn AEquatorem, inclinationem, quibus-
que in locis eosdem intersecet, ob oculos ponet.

SEXTO CAPITE, De Cometae huius parallaxibus indagandis, agemus, quibus
eius positus, quo ad Mundi diametrum, inuestigatur, 8( Vtrum is in AEtherea,
an Elementari regione extiterit, certissimis rationibus demonstratiue con-
cludemus.

SEPTIMVM, apparentias in Cometae cauda discutiet, 8( eius situs, proten-
sionisque in haec vel illa Coeli loca, respectu capitis suaeque originis, rationes
peruestigabit.

Atque his septem Capitibus, ea quae ex proprijs obseruationibus, ad huius
Cometae apparentias 8( parallaxes, fi quae fuerint, peruestigandas, deriuari
possunt, absoluere decreui, quibus Corollarii loco, subiungam paucula quae-
dam, de Capitis 8( caudae, in hoc ipso Cometa, dimensione 8( magnitudine.

OCTAVO CAPITE, Conclusionis loco, eorum placita. qui in Germania, vel
alibi, de hoc Cometa aliquid in publicum ediderunt, 8( quorum Scripta ad
nostras manus peruenerunt, in trutinam vocabimus; eaque inuicem, 8( cum
ipsa veritate. tanquam ad Lydium lapidem, probabimus; non, quod vllius
honori, existimationiue, quicquam ob id, sicubi absona dixerit, detrahere veli-
mus; Id enirn minus ingenuum, 8( a sinceritate Mathematica alienum foret,
sed, ipsis etiarn authoribus arbitris, veritatis latebras penitius inquirendi, er-
rorisque obstantis remouendi, 8( conuincendi gratia, vt omnis dubitandi, con-
tradicendique occasio, a rei quaesitae exacta certitudine remoueatur.

His, inquam, octo Capitibus, ea, quae in hoc Cometa peruestiganda expli-
candaque proposuimus, intelligentibus, 8( huius cognitionis cupidis, dilucide,
adeoque certis rationibus ostendemus, vt nullus haesitationi (modo dextre, 8(
sine praeiudicio minus Mathematico, rem ornnem perpendere velint) relin-
quatur scrupulus, errorque omnis, quern tot seculis peperit, authoritati 8(
futilibus (subtilibus volebam dicere) argumentis, quae nulla experientia fun-
data erant, vulgo Philosophantium innixa opinio, de Cometarum situ genera—
tioneque, a veritatis Schola tandem eximatur.

63

