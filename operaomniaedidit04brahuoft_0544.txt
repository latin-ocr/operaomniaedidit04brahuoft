516 ANNOTATIONES EDITORIS

que eruditione ornatissimo viro D. Doctori J ohanni Craigo Edenburgi in Scotia
Medicinam facienti 8ι Mathematico peritissimo dono misit Tycho Brahe &
haec scripsit manu sua Vraniburgi anno 1588 Nouemb. 2« ¹. Hoc donum certa-
mini inter Tychonem et Craigum de natura cometarum occasionem praebuit;
quod nisi exstitisset, Craigi nomen posteris vix umquam traditum esset.

De vita hujus viri docti nihil fere constat. Ex epistula a. 1594 ab insigni
homine juris perito Thoma Craigo ad Tychonem data, in qua Joannis illius
acerbitatem excusat, adversarium Tychonis hujus fratrem minorem fuisse
scimus. Testatur praeterea ipse Joannes, anno 1572, cum nova stella appa-
reret, Witembergae sese auditorem fuisse Casparis Peueeri (vid. supra p. 480, 1);
quod tertium Thomae filium eum esse, ut vulgo creditum est, non potuisse
satis ostendit2. Denique ex epistula Joannis Caselii »Dn. Joanni Cragio Regis
Britanniae archiatro«, quae praefixa est Duncani Liddelii, popularis hujus,
libro. qui inscribitur »Ars medica succincte ἃ perspicue explicata« (Ham-
burgi 1608), in Academia Francofurdiana ad Viadrum mathematica et logica
Craigum docuisse discimus; cujus auditorem Liddelium fuisse, donec in Sco-
tiam ille reverteretur, Liddelius vero Vratislaviam iret, ut a Paulo Wittichio
mathematicis institueretur. Anno autem 1584 in Scotiam Craigum rediisse,
e prima hujus epistula vere anni 1589 (»in Martio primum, postea sub Maji
initium«) ad Tychonem data scimus (nam »ante quinquennium« in patriam
sese navigasse ait); in Daniam vero numquam eum accessisse ex eadem epi-
stula apparet. De vita ejus nihil praeterea notum est praeter id, quod regis
medicum eum fuisse constat3 mortuus esse traditur a. 1620.

In »Fastis Oxoniensibus or Annuals of the University of Oxt'ord« (in
Athenarum Oxoniensium torn. Ι 1691 001. 794; nov. ed. Londini 1815 p. 310)
Antonius a Wood mentionem facit »Craigi Scoti, Physicorum Doctoris in
Universitate Basiliensi«‚ qui anno 1605 Oxonii ad eundern gradum admissus
esset; addit autem se nescire, fueritne hic auctor libri manu scripti, qui in-
scriberetur »Capnuraniae restinctio seu Cometarum in AEthera sublima-
tionis refutatio«. Idem in »Athenis oxoniensibus« (torn. Ι 1691 001. 469; ed.
nov. tom. ΙΙ 1815 col. 491), ubi loquitur de Henrico Briggs, Craigum e Dania
in Scotiam revertentem J oannem Neperum, baronem Merchistonii adiisse
et de nova inventione in Dania (a Longomontano, uti dicebatur) facta certi-
orem fecisse narrat, per quarn in calculis astronomicis multiplicationes. et
divisiones molestae evitarentur; hoc tamen solum de illa scire, rem geri per
numeros proportionales. His verbis admonitum paucas post hebdomadas
Canonis mirabilis Logatithmorum adumbrationem Craigo Neperum osten-

¹Cf. tom. VI p. 318.4.

2 lta Dictionary of National Biography. At Thomas, qui anno fere 1538 natus erat, non ante
annum 1568 uxorem duxit. Hujus autem filium (»Joannem Cragium, fratris tui filium«) com-
memorat Caselius in epistula ad Joannem Craigum data, quarn supra attulimus, et auditorem
suum eum Helmstadii fuisse testatur anno 1606.

