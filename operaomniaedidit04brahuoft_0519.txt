ANNOTATIONES EDITORIS 493

mus, conscriptum esse manifestum est; hanc autem additionem a. 1587 capiti
secundo subicere ideo T ycho coactus est, quia meliora instrumenta nactus
loca stellarum, quibus in observando cometa usus erat, melius determinanda
esse sibi persuaserat. Nec nobis praetereundum esse videtur hunc librum
multo accuratius ac diligentius conscriptum ac typis descriptum esse quam
primum librum progymnasmatum, et in eo perscrutando paucos tantum-
modo errores calami vel calculi nos deprehendisse, quos illic satis multos
deprehendimus.

Quot libri exempla atypographo confecta sint, non constat; videntur tamen
ante mortem Tychonis pauca distributa esse. In indice autem librorum typis
descriptorum, quem tom. II p. 441 attulimus, ubi numerus illorum exemplo-
rum, quae restabant, indicatur, post verba illic allata haec legimus:

Progymnasmatum dess andern teils rein gutte 780 von diesen 200 auff
mittelmesige vnd verdorbene [ein nicht gezalt. Franckfurt geschickt 780

Vnd mangelt der ersse bogen '²¹ virtzig. Q)

Der ander A 10. 580

Post mortem Tychonis liber publice editus est sine Apologia ceterisque,
quae addi voluerat. Addita tamen est praefatio Francisci Tengnaglii‚ generi
Tychonis, in qua Ioannem Barvitium alloquitur, atque altera ejusdem »Can-
dido Lectori«, quas infra descripturi sumus. Titulus idem apparet, quem
praebet editio a Tychone emissa; desunt tamen verba »qui est de illustri stella
caudata« etc„ et adjecta est imago philosophi, qualis in titulo libri primi Pro-
gymnasmatum (circumjecta inscriptione »Suspiciendo despicio«); infra vero
legitur: »Typis inchoatus Vraniburgi Damae, absolutus Pragae Bohemiae.
Clo . DC . 111. Cum Caesaris et Regum complurium privilegiis« Denuo descripta
sunt ultima duo folia, ac novus confectus est colophon, ubi philosophus ap⁴
paret deorsum spectans, qui manu tenet herbarum fasciculum, curn brachio
circumvolvitur AEsculapii serpens; circumjecta est inscriptio »Despiciendo
suspicio«. Infra vero legitur: »Pragae Bohemorum. Absolvebatur Typis Schu-
manianis. Anno Domini MDCIII«. Sicut primum librum hunc quoque anno
1610 Francofurti emisit Godefridus Tampach, qui novum titulum conficien-
dum ac praefationes et prooemium denuo describenda curavit. Haec editio
nunc multo saepius occurrit quam priores.

In toto fere libro eodem genere typorum usus est typographus, ita ut sin-
gulae paginae 33 versus contineant. Excipiendae sunt paucae libri partes, ut
»Additio Authoris« capiti 11 adjecta (pp. 33—37)‚ »Annotatio Authoris« capiti
111 inserta (p. 42‚2⁷—43‚22)‚ ac praeterea pp. 356--367 et p. 369‚22—376‚2⁷‚ quae
litteris minutis atque inclinatis descriptae sunt; ex his paginis singulae paginam
1} aequant, quales nostra editio exhibet. In hac enim ubique usi sumus uno
genere typorum; cum vero numeros paginarum editionis principis in mar-
gine interiore addiderimus, facile est legentibus perspicere, utrum typorum
genus in quaque pagina adhibitum sit.

